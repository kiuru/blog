---
layout: post
author: Niko Kiuru
title: Säästäjän on huomioitava myös inflaatio
keywords: säästäjän huomioitava inflaatio
description: Miksi jokaisen säästäjän on huomioitava myös inflaatio? Säästämisen
  olisi keskityttävä varallisuuden kasvattamiseen eikä rahan säästämiseen.
date: 2017-07-01 14:35:48.000000000 +03:00
categories:
- Sijoittaminen
tags: []
permalink: "/2017/07/saastajan-on-huomioitava-myos-inflaatio/"
---
<p>Käyn läpi tässä kirjoituksessa syitä sille, minkä takia jokaisen säästäjän kuuluisi huomioida inflaatio. <strong>Säästämisen muoto, jossa rahaa makuutetaan korottomalla pankkitilillä syö pitkällä aikavälillä ison osan säästöistäsi</strong>. Nykyinen rahajärjestelmä on luotu sitä varten, että raha liikkuu. Liikkuvuus on taattu sillä, että raha menettää arvoa pitkässä juoksussa ja tätä käsitettä kutsutaan <a href="https://fi.wikipedia.org/wiki/Inflaatio">inflaatioksi</a>. On väitetty, että rikkaat keksivät inflaation, koska tällä ollaan saatu kuluttajat kuluttamaan ja täten nostattamaan yrityksien myyntiä. Oli miten oli, inflaatio on silti se joka syö jatkuvasti rahan arvoa. Vuosittainen inflaatio pyritään pitämään välillä 1,6% - 2%. Tämä on siis se summa jonka sinä menetät vuodessa, jos makuutat rahojasi pelkästään pankkitilillä.</p>
<p><img src="{{ site.baseurl }}/assets/2017/07/tilastokeskus_kuluttajaindeksi_vuosimuutos_1980-2017.png" style="display:block;margin:auto;width:80%;" /><br />
Lähde: <a href="http://www.findikaattori.fi/fi/1">Tilastokeskus / Kuluttajaindeksi</a></p>
<h2>Kuinka suojautua inflaatiolta?</h2>
<p>Inflaatiolta et millään pysty välttymään, joten koska rahajärjestelmä perustuu inflaatioon on <strong>säästämisen keskityttävä varallisuuden kasvattamiseen eikä rahan säästämiseen</strong>. Sijoittaminen on tapa, jolla pystyt <strong>suojautumaan</strong> inflaatiota vastaan. Osakesijoittamisessa ideana on se, kun inflaatio syö rahan arvoa vuosi vuodelta niin yritykset nostattavat tätä mukaa myös myytävien tuotteiden tai palveluiden hintoja, jonka johdosta osakkeet tarjoavat inflaatiosuojaa. Osakkeisiin liittyy kuitenkin suuri riski, joka ei taas sovi lyhyen aikavälin sijoittajalle.</p>
<p>Riskittömin vaihtoehto on säästää säästötilille, jolle maksetaan <strong>hyvää(!)</strong> talletuskorkoa. Tällä hetkellä Bank Norwegian maksaa parhainta 1,75% vuotuista korkoa ja ilman mitään määräaikaa. Tämä säästömuoto on hyvä, jos säästöille löytyy tarvetta lähiaikoina eli suosittelisin välttämään kaikkia määräaikaisia talletuksia, koska lähes poikkeuksetta saisit rahoillesi parempaa tuottoa muualta. Säästötilille säästämisen hyvänä puolena on nimenomaan tarvittaessa rahojen nopea käyttöönottaminen, jonka määräaikainen talletus puolestaan estää. Pitkäjänteiselle säästäjälle (yli 10 vuoden säästöaika) osakesäästäminen on oikea paikka makuuttaa varallisuutta.</p>
<p>Moni on alkanut myös miettimään, että menettääkö hän säästetyt rahansa, jos pankki meneekin konkurssiin. Tästä ei kuitenkaan kannata olla huolissaan, ellei säästötilillä loju tolkuttomasti rahaa, sillä EU:n sisällä jokaisella pankilla on vakuutus, jossa henkilön talletukset on vakuutettu 100 000 euroon asti. Tähän poikkeuksena on Norja, jonka pankkien talletusvakuus on jopa 200 000 euroa.</p>
<p>Taulukko pankkien tämän hetken tarjoamista talletuskoroista:<br />
<img src="{{ site.baseurl }}/assets/2017/07/kauppalehti-talletuskorot_2017-07-01.png" alt="Pankkitilien talletuskorot" /><br />
(Kuvan lähde: <a target="_blank" href="https://www.kauppalehti.fi/5/i/porssi/korot/?selected=talletuskorot">Kauppalehti</a>)</p>
